---
layout: post
title:  "অসহনশীলতা"
date: 2019-05-12 16:32:02 +0600
tags: [বাংলাদেশ]
---

এখানে আমরা নামায পড়ি শাফেয়ী মাজহাবীদের পেছনে। ৮ রাকাত তারাবীহ পড়ি মালেকি মাজহাবীদের মতো। বিতরের নামায পড়া হয় শাফেয়ী + হাম্বলী সিস্টেমে। হাম্বলীদের মতো সূরা ফাতিহার পরে জোড়ে আমিন বলি। দুনিয়ার সব প্রান্ত থেকে আসা মুসলিম ভাইয়েরা কাঁধে কাঁধ লাগিয়ে নিজেদের সব চেঞ্জ নিয়ে একসাথে নামাযে দাড়াই। নামাযের পরে শাফেয়ী মাজহাবের ভাইয়ের কাছে যেয়ে জিজ্ঞেস করি, "ভাই, তোমার দুয়া কুনুত টা তো অনেক সুন্দর। আমাকে একটু খুঁজে দাওনা। পড়ি, মুখস্ত করি।" হাম্বলীদের মতো মোজা পড়া থাকলে তাখনুর নিচে প্যান্ট চলে যায়, সমস্যা হয়না। 
আমাদের দেশে নোয়াখালীর অনুষ্ঠানে বরিশালের হুজুর দাওয়াত দিলে মারামারি শুরু করে। জোরে আমিন বললে বাঁকা চোখে তাকায়। এক দল গিয়ে আরেক দলের মসজিদ ভেঙ্গে দেয়। সামান্য মত ভিন্নতার জন্যে একদল আরেক দলের নামে কন্টিনিউয়াসলি বিষোদ্গার করতে থাকেন, তাকফির করতে থাকেন। একদল আরেকদলের পেছনে নামাজ না পড়ার ফাতওয়া দেন। 

আল্লাহ পাক সবাইকে বুঝ দান করুন, সহনশীল হওয়ার তাউফিক দান করুন।
