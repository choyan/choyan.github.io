---
layout: post
title:  "সড়ক দুর্ঘটনা"
date:   2012-09-13 19:28:02 +0600
categories: facebook-post
# img: gatsby.jpg
tags: [Road Accident]
---
ক্লাসে কথা হচ্ছিলো গাড়ি দুর্ঘটনা নিয়ে। বাংলাদেশ থেকে আসা আমরা কয়জনের এ নিয়ে উৎকন্ঠা থাকে বরাবরই বেশী। স্যারকে জিজ্ঞাস করলো একজন, "কোনিয়াতে গাড়ি এক্সিডেন্ট কেমন?"। স্যারের জবাব, "বছরে ১-২টা হয় হয়তো। হলে তোমাদের কানে চলে আসবে। ঐ ১-২টা নিয়েই মানুষ সারা বছর আলোচনা করে।"
এরপরে জিজ্ঞেস করা হলো, "আর ট্রাম ? ট্রাম দুর্ঘটনা তো আরো বেশী নিশ্চয়ই।" স্যারের জবাব, "কি বলো! বেশী হবে কেনো! ২০১৩ সালে মনে হয় শেষ বার টাউনে একটা এক্সিডেন্ট হয়েছিলো। ১ জন হয়তো মারা গিয়েছিলেন। অথবা আহত। আমি ঠিক সিওর না। ও হ্যা, ভার্সিটির ভেতরে আরেকবার ট্রাম একটা দুরমুশকে(ছোট মাইক্রো টাইপের। টেম্পুর মতো কাজ করে।) ধাক্কা দিয়েছিলো হালকা। কারো কিছু হয়নি। কিন্ত ঐ ঘটনার পরে দুরমুশ যাওয়ার রুট ই চেন্জ করে ফেলা হয় ভার্সিটির ভেতরে।"

আজকে শহরে যাচ্ছিলাম একটা কাজে। গন্তব্যস্থানের কাছাকাছি চলে এসেছি প্রায়, এমন সময়ে আমাদের ট্রামের সামনে দিয়ে হুট করে একটি গাড়ি চলে যায়। ২ ফুট হলে গাড়িটি ট্রামের নিচে পড়তো। ড্রাইভার সময় মতোন ব্রেক করতে পেরেছিলেন বলে এক্সিডেন্টটি হয়নি আলহামদুলিল্লাহ। গত ৮ মাসে এমন পরিস্থিতিতে পড়েছি এই প্রথম। পরের স্টেশনে আসতেই ট্রামের ড্রাইভার মাইকে ঘোষণা দিলেন, "এমন অনাকাঙ্খিত পরিস্থিতির জন্যে আমি আন্তরিকভাবে দু:খিত। যদি আপনাদের কেউ এই গাড়িতে চড়তে নিরাপত্তাহীনতা বোধ করেন, স্বাচ্ছন্দে নেমে যেতে পারেন। ধন্যবাদ।"

ঈদের সময় আসছে দেশে। ঈদের সময়ে তুরষ্কেও দুর্ঘটনা বেড়ে যায়। কিন্ত বাংলাদেশের সাথে কোন কিছুর তুলনা সম্ভব না। আল্লাহ পাক সবার যাতায়াত সহজ এবং নিরাপদ করে দিন।