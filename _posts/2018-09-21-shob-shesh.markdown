---
layout: post
title:  "সব শেষ হয়ে যাবে"
date:   2018-09-21 03:24:02 +0600
tags: [Poem]
---
সব ঠিক হয়ে যাবে ভাবতে ভাবতে 
সময়ের শেষ প্রান্তে এসে দাঁড়ানো আমায় 
আর ঠিক হওয়ার ভরসা দিতে এসোনা। 
এসব আমার বহুত দেখা আছে। 
ঠিক আসলে কিছুই হয়না। 
কেবল মানিয়ে নেওয়ার নতুন কৌশল 
রপ্ত করতে হয় মনে মনে। 

উদয়োস্ত তোমার জন্যে ছুটে বেড়ানো আমায় 
পুরোপুরি বেকার করে দিয়ে চলে গিয়ে নি:স্ব করে দিলে এক মুহুর্তে। 
দম ফেলার ফুরসত না থাকা আমি 
আজ অজস্র সময়ের সাগরে হাবুডুবু খেতে খেতে তলিয়ে যাচ্ছি। 
এক নি:শব্দ নি:সঙ্গতার চাদরে মোরে আষ্টেপ্রাষ্টে বেঁধে 
পায়ে হাহাকারেের ভার শেকল পড়িয়ে ছেড়ে দিয়েছো 
অতল সমুদ্রের মাঝে অসহায় মৃত্যুর কৃষ্ণগহ্বরের মুখে। 

আমি পড়ছি তো পড়ছি ই, 
কেউ কাঁধে ঝাঁকুনি দিয়ে ঘুম ভাঙানোর আগে আমার আর মুক্তি নেই। 

//রাত ৩‌:২৪, ২১ সেপ্টেম্বর ২০১৮//