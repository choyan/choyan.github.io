November 8, 2015 ·

তুমি আমি চুপচাপ বসেছিলাম
উত্তরের হিমেল হাওয়া ঢুকছিলো জানলা দিয়ে
তোমার কপালের উপর নেমে আসছিলো কয়েক গোছা চুল।
তুমি বার বার সরিয়ে দিচ্ছিলে সেগুলো আলতো করে।
হাতে হাত ধরে,
স্বপ্ব দেখছিলাম দু'জনে,
অনগাত ভবিষ্যতের।

.

হঠাত ...
তোমার হাতে বেরিয়ে এলো,
মস্ত বড় ধারালো এক ছোরা।।।

.

কিছুক্ষণ পর...
আমার হৃদয়টি ছিন্নভিন্ন হয়ে পড়ে রয়েছে মেঝের উপরে।
আমার স্বপ্নগুলি, আমাদের স্বপ্নগুলি
তোমার চরণ সম্মুখে...
ইতস্তত গড়াগড়ি করছে।
তুমি জুতোজোড়া পায়ে গলিয়ে,
মাড়িয়ে চলে গেলে...
আমার স্বপ্নগুলি, আমাদের স্বপ্নগুলি।
তোমাকে আর পিছে ডাকতে চেয়েও ডাকতে পারিনি
অধিকারের পাত্রটুকু তুমি সাথে নিয়ে চলে গেছো ততক্ষণে।

.

রিক্ত আমি পড়ে রইলাম
ভগ্ন হৃদয়,
মাড়ানো স্বপ্ন,
আর অধিকারহীন এক অন্তরাত্মা নিয়ে।