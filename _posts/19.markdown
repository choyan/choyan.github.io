October 24, 2015 ·

কবি মাহমুদ নাঈমের ( সাউন্ডস লাইক মাহমুদ দারবিশ এন্ড ইটস নট লেস কুল দ্যান দ্যাট :P ) সাথে একটা আজাইরা ব্যাপারে পকপক করছিলাম। টপিকটা ছিলো ভার্চুয়াল লাইফ আর রিয়েল লাইফ নিয়ে। আলোচনা থেকে যেই কথা-বার্তা গুলা উঠে এসেছে সেটার একটু সারমর্ম দিতে ইচ্ছে হলো গতকালের একটা ঘটনার পরে।

তো ব্যাপারটা হলো, ভার্চুয়াল লাইফ আর ভার্চুয়ালের স্থানে নেই। সেটা রিয়েল কে রিপ্লেস করছে খুবই আস্তে আস্তে। ভার্চুয়ালি বলতে মেইনলি মানুষ ফেসবুক কিংবা অন্যান্য সোশ্যাল নেটওয়ার্কিং সাইটে যেভাবে নিজেকে রিপ্রেজেন্ট করে চলেছে সে ব্যাপারটার কথা বলছি। সেদিন কারা কারা যেন ভার্চুয়াল লাইফ থেকে অবসরের ঘোষণা দিয়েছিলেন। কয়েকজন সেলেব্রেটি আবার তাদের বিদায়ে শোক জানিয়ে স্ট্যাটাস ও দিয়েছেন। তিনি কিন্ত মারা যান নি কিংবা কোন দুর্ঘটনার শিকার হন নি। জাস্ট তার অনলাইন একাউন্ট থেকে তারা দুরে সরে যাচ্ছেন ঘোষণা দিয়ে। এ ব্যাপারে একটু চিন্তার কিছু আছে বলে মনে হলো।

"মানুষ ভার্চুয়ালি তার একটা স্পেস তৈরী করে যাচ্ছেন, সেটা ভার্চুয়াল লাইফে পিপলকে এট্রাক্ট করছে, যখন তার সেই স্পেসে শূন্যতা তৈরী হচ্ছে মানুষ সেটা ফিল করছে এবং একসময় সেই ভ্যাকুয়ামটা আর থাকছে না। "

তো এই ব্যাপারটাকে যদি রিয়েল লাইফে দেখার চেষ্টা করি তাহলে দাঁড়ায়:
"একজন মানুষ জন্ম নিচ্ছে, পৃথিবীতে তার একটা জায়গা সৃষ্টি করছে, তার আচার-আচরণের মাধ্যমে মানুষকে আকৃষ্ট করছে, তার মৃত্যুর পরে মানুষ তার শূন্যতাকে অনুভব করছে, তার স্মৃতি মনে করছে এবং এক সময় সেটাও মানুষ ভুলে যাচ্ছে।"

রিয়েল আর ভার্চুয়াল এর মধ্যে পার্থক্য দাঁড়াচ্ছে কোথায়?

আরেকটা মজার ব্যাপার হলো, এর ফলে একই সাথে মানুষ দুইটা কিংবা তিনটা লাইফ লিড করছে। একেকটা ফেসবুক একাউন্টে সে নিজের স্বরূপ বদলে ফেলতে পারছে। একটা একাউন্টে হয়তো সে প্রচন্ড মায়াবতী আরেকটা একাউন্টে সে প্রকান্ড বিদ্রোহী বাস্তবে হয়তো সে এর কিছুই না।

গতকাল একটা কবিতা পোস্ট করলাম। ভার্চুয়ালের কথা বাদ দেই। রিয়েল লাইফে আমাকে যারা দেখেছেন তারা বেশ অবাক হলেন মনে হলো। বাস্তবের আমির সাথে আমার এই আমির মিল খুঁজে পেতে বেশ কষ্ট হয়েছে সেটা বেশ ভালোভাবেই ধরতে পেরেছি। আমার এক বন্ধু তো সেদিন আমাকে ডাইরেক্ট বললো, "তোকে আমি মনে হয় চিনি না। ফেসবুকের তোর সাথে আর বাস্তবের তোর আকাশ-পাতাল ব্যবধান কেন?।" সেই বন্ধুর সাথে আমার যেরুপ আচরণ, আমার ভার্সিটির পরিচিতরা আমাকে তাদের সামনে সেরুপে দেখলে মোটামুটি আকাশ থেকে পড়তো বলাই বাহুল্য।

হ্যা। প্রত্যেকের সাথে যে আমাদের আচরণ সমান হবে না সেটা অবশ্যই ঠিক। কিন্ত আমার পয়েন্ট এক্ষেত্রে, মানুষের জীবনধারণের ক্ষেত্র বিস্তৃত হবার সাথে সাথে আমাদের জীবন ও বিস্তৃত হচ্ছে। আমরা একটা জীবন ভালোভাবে ধারণ করছি না। অনেকগুলো জীবন অল্প অল্প করে ধারণ করে চলেছি।

ব্যাপারটা ভালো কিংবা খারাপ জানিনা। কিন্ত ব্যাপারটা ধরতে পারাটা বেশ ইন্টারেস্টিং মনে হয়।