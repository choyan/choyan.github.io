September 30, 2016

বিচ্ছিন্ন হাবিজাবি:

"আজি বাংলাদেশের হৃদয় হতে কখন আপনি, তুমি এই অপরূপ রূপে বাহির হলে জননী! ওগো মা, তোমায় দেখে দেখে আঁখি না ফিরে"

জানতাম না যে উনি আসবেন আজ। তাহলে হয়তো শতাব্দী বাস পাওয়ার বিলাসিতা করতে যেয়ে ২০মিনিট নষ্ট করতাম না। হারামজাদার কতগুলাকে বাসের ছাদের লাফাইতে লাফাইতে যাইতে দেখে মুখ থেকে বাইর হইয়া গেলো, "Oh Shit!!!"। আল্লাহ বাচাইসেন আমারে। ২:৪৫ এ এয়ারপোর্ট এরিয়া পার হই।
আজকে শুক্রবার দিনটা। মানুষ বের হয় পরিবার নিয়ে বেড়াইতে। টাইমলাইনে জাস্ট মানুষজনের আফসোস পড়তেসি। কয়েকদিন আগে বিএনপি নেত্রী যাওয়ার কারণে পত্রিকায় শিরোনাম হয়েছিলো। কালকের পত্রিকায় মানুষের এই দুর্ভোগের স্থান কি পেছনের পাতার কোন কোণায় ?

দ্বিমত-অভিযোগ, দায়িত্ব-কর্তব্য শব্দযুগলসমূহকে একটার স্থলে আরেকটা ব্যবহার খুবই বিপদজনক।

ইউজার ইন্টারফেস নিয়ে একটা জোক আছে। "A User Interface is like a joke. If you have to explain it, It's not that good." ব্যাপারটা আসলে শুধু UI তেই সীমাবদ্ধ থাকেনা। ভিজুয়াল জিনিসপত্র। যেমন একটা কনসেপচুয়াল ফটোগ্রাফি, কিংবা একটা মুভি কিংবা নাটক। এখানে মানুষজন ঘটনার ক্রমচক্রকে ভিজুয়ালি এক্সপ্লোর করে। এসব জায়গায় আপনাকে ব্যাপারটা এমনভাবে তুলে ধরা লাগবে, যাতে ভিউয়ার আপনার মনের কথা বুঝতে পারে। আপনার মনের অবস্থা যাতে আপনার কর্মে আয়নার ন্যায় ফুটে ওঠে।

অপরদিকে, একটা লেখা একদিক দিয়ে যেমন অনেক ন্যারো একটা জায়গা। অপরদিকে এটা আবার বিরাট বড় একটা স্কোপ। বড় কিভাবে ? একজন লেখক যখন আপনার সামনে একটা দৃশ্যের বর্ণনা করতে থাকেন, আপনি কল্পনা করতে পারেন ব্যাপারটা। একেবারে নিজের মতোন করে। আপন করে। লেখক বললো যে, "পদ্ম দিঘীর গভীর কালো জল। পূর্ণিমা রাতে যখন চাঁদটা দিঘীর মাঝে আসে, উদাস মনে বারান্দায় দাঁড়িয়ে ওটার দিকে তাকিয়ে থাকতে থাকতে, বিরাট বড় এক চোখ মেলে তাকিয়ে থাকা কেউ ভেবে ভুল হয়।" মনের মধ্যে একটা ছবি তৈরী হয়ে যায় অন্য কিছু ভাবার আগেই। আমি আমার মবনের মতো করে বারান্দা, বাড়ি, দিঘীর পাড়ের বড় বড় গাছ কল্পনা করে নেই। যদিও লেখায় ওসবের কেন উল্লেখ ই নাই।

ন্যারো জায়গাটা কই? যেসব জায়গায়, অ্যাসথেটিক ভিউ এর স্থলে ঘটনার এক্সপ্লানেশন দরকার। ব্যাপারটা কোন মতামত, নিজস্ব ভিউ-পয়েন্ট আলোচনার ক্ষেত্রে তো আরো বেশী। আমাকে প্রথমেই ক্লিয়ার করে দিতে হবে, আমার ঐ লেখার উদ্দেশ্য কি।
"কেন ক্লিয়ার করে দিতে হবে? আমার কেন দায় পড়সে ?"
আপনি যখন নিজের ভিউ-পয়েন্ট উপস্থাপন করতে যান, বিরোধী পক্ষের কথা বাদ দিলাম, নিজের পক্ষের লোকদের কাছেই যদি লেখাটা এক্সপ্লেইন না করতে পারেন, দ্বিমত-অভিযোগের দোলাচলে পড়ে যাবেন। আপনার উপস্থাপিত যুক্তিসমূহ হয়তো যারা আপনার লেখার সাথে পরিচিত, তারা বুঝতে পারবে। কিন্ত মাস পিপলের কাছে আপনার কাঙ্ক্ষিত মেসেজ যাচ্ছে কিনা, সেই দায়িত্ব কিন্ত আপনার উপরেই বর্তায়।

সমাজে মানুষ নিজ নিজ কাজে দায়িত্বয়শীল হলে এতো প্রবলেম হতো না। কিন্ত আসলে, সেটা তো কেউ না। এইজন্যেই এতো কাউ কাউ শুরু হয়। আবার দায়িত্ব-কর্তব্য-অধীকার সব গুলায়া বিতি-কিচ্ছিরি কারবার।

"নড়ে চড়ে পড়ে না, রৌদে দিলে শুকায় না" - জিহ্বা।
কেমনে কি? রোদে দিলে জিহ্বা শুকাবে না কেন? "প্রচন্ড গরমে গলা শুকিয়ে কাঠ-সিরিষ কাগজের মতো খসখসে জিহ্বা"। এগুলা কি সব আজাইরা নাকি?