---
layout: post
title:  "তুরষ্কে মাতৃভাষার প্রভাব"
date:   2018-02-21 21:08:02 +0600
<!-- categories: quotes -->
img: Turkish_Language.jpg
tags: [Facebook Posts, Turkey]
---

এখানে সবকিছু চলে ওদের রাষ্ট্রীয় ভাষা তুর্কিতে। এই জন্যে প্রথম প্রথম এডজাস্ট হতে খুব বেশী সমস্যা হচ্ছিলো। ওরা ইংরেজী জানেনা কেন একটুও ভেবে মনে মনে সামান্য বিরক্তিও ছিলো বৈকি। কলোনাইজড মানসিকতা থেকে বের হতে পারি নাই এখনো তার প্রমাণ বলা যায় এটারে। যাই হউক, এখানে একজন মাস্টার্স স্টুডেন্ট এর ও কয়েকটা শব্দের বেশী ইংরেজী না জানা খুবই স্বাভাবিক।

এখন প্রশ্ন, কেনো ওরা ইংরেজী পারেনা ? উত্তর একদম সোজা, ওদের ইংরেজীর প্রয়োজনই নেই। ওদের যেকোন বিষয়ের উপরে একদম বেসিক থেকে উপরের স্তরের সব বইয়ের ই টার্কিশ ভার্সন আছে। নতুন একটা বই বের হয়েছে আজকে ? কয়েকদিনের মধ্যে বাজারে সেটার অনুবাদ পাওয়া যায়। ড্যান ব্রাউনের একদম নতুন বইটির তুর্কি অনুবাদ পেয়েছি বইয়ের দোকানে, বের হওয়ার ৭ দিনের মধ্যেই। ইঙ্গিনিয়ারিং সাইড বাদ দিয়ে, ভার্সিটিতে প্রফেসররা সব সময় তুর্কি বই সাজেস্ট করেন পড়তে। এখানে একজন স্কুল পাশ করা লোক মোটামুটি সহজে একটা কাজ জুটিয়ে নিতে পারেন পরিবার চালিয়ে নেওয়ার মতো। গ্রাজুয়েট পাশ কারো ইংরেজী না জানার কারণে দেশে কোন চাকুরীতে আটকে থাকা লাগেনা।

হ্যাঁ, আমার কাছে মনে হয় যে, ওরা টেকনোলজিতে এখনো অনেক পিছিয়ে আছে।
টেকনোলজিতে পেছানো বলতে, নিজেরা কতটুকু কি তৈরি করছে তা বুঝাচ্ছি। তাদের ইন্ডাস্ট্রি কেমন এক্ষেত্রে তা ধরতে চাচ্ছি। ভোক্তার থেকে বেশী জরুরী হলো উৎপন্নকারী হওয়া। যতদূর মনে হচ্ছে যে, পরিস্থিতি ওদের অনুকূলে থাকলে ওরা এখানেও বড়সড় একটা লাফ দিবে। আমাদের দেশের টেকনোলজি মার্কেট পুরোপুরি চায়না নির্ভর। কিন্ত ওরা একটা সুঁই থেকে শুরু করে গাড়ি পর্যন্ত নিজেদের দেশে এসেম্বল করে। একটা হেডফোন কিনতে যাবেন, সেলসম্যান জান দিয়ে দিবে আপনার কাছে লোকাল প্রোডাক্ট সেল করার জন্যে। ছোট ভাই, হ্যাডফোন কিনতে গিয়েছিলো। সেলসম্যান এর এক কথা, "স্যার, স্যামসাং ভালো অবশ্যই। কিন্ত আপনি, কোন প্রবলেমে পড়লে প্রোডাক্ট অয়ারেন্টিতে টাইম লাগবে। এই কোম্পানিরটা কিনুন, ২ বছরের মধ্যে কিছু হলে আপনাকে নতুন প্রোডাক্ট দিবো সাথে সাথে।"

টেকনোলজিকাল ইভেন্ট, কম্পিটিশন মোটামুটি ইস্তানবুল নির্ভর। এবং প্রচুর পরিমাণে সেমিনার হচ্ছে বিভিন্ন লেটেস্ট টপিকের উপরে। ওরা এখনো এসবে খুব একটা ইন্টারেস্টেড না, কিন্ত ইভেন্ট প্রচুর হচ্ছে, ওরা প্রহুর চেষ্টা করে যাচ্ছে। এবং অবশ্যই প্রতিটা সেমিনারই হচ্ছে টার্কি ভাষায়। এতে লোকাল অডিয়েন্সের বুঝতে কোন সমস্যা হয়না।