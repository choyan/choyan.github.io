---
layout: post
title:  "উন্নতির ডেফিনিশন"
date: 2019-03-15 18:07:02 +0600
tags: [Turkey, বাংলাদেশ]
---

উন্নতির ডেফিনিশন আমাদের দেশে আর উন্নত দেশগুলাতে পুরা আলাদা। নিউজিল্যান্ডের ঘটনার পরে আমাদের দেশের পররাষ্ট্রমন্ত্রী সংবাদ সম্মেলন কইরা বলেন, "আমাদের দেশে ভিআইপি আসুক খেলোয়াড় আসুক, সর্বোচ্চ সিকিউরিটি দিয়ে থাকি।" 
এতো ভালো, সুন্দর, উন্নত দেশ হইলে সিকিউরিটি লাগবে কেনো বাবা ? কয়েক গাড়ি সিকিউরিটি দেওয়া, ২ ঘন্টা আগে থেকে রাস্তা ব্লক করে রাখাকে উন্নতি হিসেবে ধরে শুধু আমাদের মতো থার্ড ওয়ার্ল্ডের লো কোয়ালিটির লোকেরা।

আমাদের ভার্সিটিতে সকালে আজকে টার্কির স্বাস্থ্য মন্ত্রী আসছিলেন। এখানে জুম্মার নামাজ ও আদায় করলেন আমাদের ভার্সিটি মসজিদে। উনি যে এখানে এখনো আছেন, তা বুঝতে পারসি শুধুমাত্র মসজিদের বাইরে এক গাড়ি সিকিউরিটির লোক দেখে। তাও প্রায় ৫০গজ দুরে দাড়ানো ছিলো। অন্য কোন সরকারি গাড়ি একটাও আশেপাশে ছিলোনা। 
নামাজের একটু পরে বের হয়েছিলাম ভিড় হবে মনে করে। পরে দেখি উনি আমার একটু আগে বের হলেন। মসজিদের সামনে সরকারি ২টা কালো রঙের গাড়ি এসে দাঁড়ালো। উনি গাড়িতে ঢুকলেন, আমি ওনার পাশ দিয়ে হেঁটে কিসমিসের শরবত খেতে লাগলাম। ২০ সেকেন্ডের মধ্যে সব হাওয়া। একজন মন্ত্রী যে এখানে ছিলেন বুঝার কোন উপায় নাই।

সেফটি-সিকিউরিটি কাকে বলে সেটা আমাদের দেশে ওনারা বুঝেন না, জানেন না।
