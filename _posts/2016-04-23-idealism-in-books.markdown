---
layout: post
title:  "বইয়ের পাতায় আদর্শ"
date:   2016-04-23 22:34:02 +0600
tags: [Idealism]
---
একটা দল কিংবা আদর্শ যত ছোট হোক কিংবা যত নিম্ন মানের হোক না কেন, তারা যখন তাদের আইডিয়াকে লিপিবদ্ধ করে কিংবা কাগজের পাতায় নিয়ে আসে তখন তাদের ক্ষমতা অনেক বেড়ে যায়।

ইউরোপিয় জ্ঞান-বিজ্ঞানের বিপ্লবে ছাপানো বইয়ের প্রভাব ব্যাপক। মুসলিম সাম্রাজ্য যখন প্রিন্টিং প্রেস নিষিদ্ধ করছিলো, তাদের ধর্মকে স্যাক্রেড রাখার জন্য, সমগ্র ইউরোপে তখন জ্ঞানের জয়জয়কার। হাজার হাজার লক্ষ লক্ষ বই তারা ছাপাচ্ছিলো।

সমাজতন্ত্রের বর্ণিল সময়ে প্রকাশিত রাশিয়ান সাহিত্য এখনো মন কাড়ে লাখো মানুষের। তাদের সাদা কালো বই গুলো মনে রঙ লাগিয়ে আস্তে আস্তে এক এক করে তাদের কথা গুলো, আদর্শ গুলো ট্রয় এর ঘোড়ার ন্যায় মনের কুহরে গেথে দিতে থাকে।

সত্য হোক কিংবা মিথ্যা। আলো কিংবা অন্ধকার। ভালো কিংবা মন্দ যাই হোক না কেনো, তাকে কাগজের পাতায় ছাপার অক্ষরে ছাপিয়ে দিন কেবল। আপনার বার্তা মানুষের কাছে পৌছবেই। সেটা আজ হোক কিংবা কাল। মানুষের হৃদয়ে ছাপ রাখার জন্যে এর বিকল্প নেই। আপনার একটা বই, আপনার একটা অস্ত্র।