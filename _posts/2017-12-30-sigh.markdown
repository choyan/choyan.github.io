---
layout: post
title:  "দীর্ঘশ্বাস"
date:   2017-12-30 21:08:02 +0600
<!-- categories: quotes -->
<!-- img: Turkish_Language.jpg -->
tags: [Turkey, Poem]
---

এখনো অনাগত কোন সময়ের কথা ভেবে ধীরে ধীরে দীর্ঘশ্বাস ফেলি,  
অস্তমান লাল শিখার আগুনে পুড়ে যাওয়া পাহাড়ের দিকে,  
তাকিয়ে থাকতে থাকতে হাঁটি সুদীর্ঘ পথ পা টেনে টেনে।  
হাতের মুঠো থেকে সময় পালায় বলগা হরিণের গতিতে  
চোখের পলক না ফেলতেই।  
আসতে না আসতে বছর চলে যাচ্ছে,  
আর সাথে আয়ুরেখা মলিন হচ্ছে প্রতিদিন।  
প্রচণ্ড কুয়াশায় ঘোলাটে সাদা ভবিষ্যতের দিকে তাকিয়ে  
তুষারের মাঝে হাঁটতেও গলা শুকিয়ে আসে।  
এক ঘোলাটে জীবনের মধ্যে লাফ দিয়ে এসে পড়েছি,  
আমার আমিকে আমি খুঁজে বেড়াই এখানে ওসমানীদের রাজ্যে।  
