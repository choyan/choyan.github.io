---
layout: post
title:  "আশাবাদী বেইমান"
date: 2014-09-20 21:08:02 +0600
tags: [Poem]
---

##আশাবাদী বেইমান
####প্রকাশঃ ১৬-০৬-২০১৪


আমি খুব আশাবাদী মানুষ।  
তাই তো পুড়ে কয়্লা হওয়া শিশুর মায়ের আহাজারি আমার কানে পৌছায় না,  
আমি আশা রাখি ২০টি হাজার টাকা ধুয়ে মুছে ম্লান করে দিবে মায়ের খালি বুক খানি।  


আমি খুব আশাবাদী মানুষ।  
লাশের উপরে মানুষের নৃত্য আমাকে হতাশাগ্রস্থ করে না,  
আমার বিশ্বাস, ছেলের লাশ কবরে বয়ে নিয়ে যেতে বাবার বুক একটিও কাপবেনা।  


আমি খুব আশাবাদী মানুষ।  
তাই পুলিশের অবিরাম গুলিতে ঝরে যাওয়া গোলাপটির অভাব বোধ করিনা আমি।  
আমি জানি, বোনটি আর পথ চেয়ে রইবেনা তার ভাই তার জন্য, সে ৫টাকার বাতাসা কিনে নিয়ে আসবে কিনা  

আমি খুব আশাবাদী মানুষ।  
বিয়ের গাড়ি থেকে বরকে উটিয়ে নিয়ে যায় আইন শৃংখলা রক্ষাকারী বাহিনী।  
আমি জানি, যে মেয়েটির মেহেদি রাংগা হাত আজ চোখের জলে ভিজলো, তা দেশের জন্য তেমন গুরুত্বপুর্ণ নয়।  