---
layout: post
title:  "বিদায় বাংলাদেশ"
date:   2017-09-26 20:08:02 +0600
tags: [Turkey, বাংলাদেশ]
---

বিদায় বাংলাদেশ :)
ঢাকা শহরে তেমন কিছু মিস করার নাই, প্রিয় কিছু মানুষ ছাড়া। হয়তো কিছুদিন ঢাকার গোলমেলে মানুষগুলোর যখন তখনের কারণে অকারণে চিৎকার চেঁচামেচি মিস করবো। নাবিস্কো রোডের মন ভালো করে দেওয়া বিস্কিটের গন্ধ মিস করবো। ঢাকা-চিটাগং হাইওয়েতে সাই সাই করে ছুটে চলা স্টার লাইন বাসের যাত্রা উপভোগ করা হবেনা আর তেমন। ঢাকার ধোয়াতে পূর্ণ আকাশকে তেমন মিস করবোনা। আমি চুপচাপ মানুষ, সেভাবে আড্ডা দেওয়া হয়না। সো কায়ের দোকান, টংয়ের আড্ডা মিস করা আমার প্রকৃতির সাথে যায়না।

দুই মাস পরে বাসা চেঞ্জ করা হবে। আমি না থাকলে আমার জিনিসপত্র নিয়ে বাসার লোকজনের মাথা নষ্ট হয়ে যাবে জানা কথা। সবকিছুই অপ্রয়োজনীয় দেখে ফেলে দিবেন মাস্ট। এই জন্যে আসার আগে সব গুছিয়ে প্যাকেট বন্দী করে রেখে এসেছি ড্রয়ারে। বলে এসেছি, "প্যাকেট এগুলো নিয়ে, শুধু আমার আলমারিতে রেখে দিবেন। আর টাচ করার দরকার নেই এগুলো।" সব মিলিয়ে আমার বুক শেলফ ছাড়া চোখের সামনে পড়ার মতো ক্ষুদ্র খুব কম জিনিস ই অবশিষ্ট আমাদের বাসায়। হৈমন্তীর বাবার ডায়লগটি পরিবর্তন করে বলতে ইচ্ছে হয়, "যাহা ছাড়িলাম, তাহা একবারের তরেই ছাড়িলাম। এখন ফিরিয়া তাকাইতে গেলে দুঃখ পাইতে হইবে।"

আল্লাহ কিছু মানুষকে চেনার তাওফীক দিয়েছেন গত কয়েক মাসে। ভালো থাকুক ওনারা সবকিছু নিয়ে। "সময়" মানুষের জীবনের সবচেয়ে মূল্যবান আর সীমিত সম্পদ, যা অপরের জন্যে আমরা ব্যয় করতে পারি। অপরের প্রয়োজনে প্রচুর সময় দিয়েছি এতোদিন পর্যন্ত। নিজের সময়ে কাউকে পাইনা। একদমই কাউকে না। না আপন কেউ, না পর। এখন নিজের জন্যে যদি সময় দিতে পারি কিছু।

বাসা থেকে আলাদা থাকা হয়েছে সব মিলিয়ে ৩মাস। তবুও ৪দিন অফিস আর ৩দিন ছুটি মিলিয়ে সেটাও খুব প্রভাব ফেলেনি বাসায়। মালিবাগ থেকে উত্তরা গিয়ে ক্লাস করেছি ভার্সিটিতে ৪বছর। হল বা মেস লাইফের অভিজ্ঞতা তাই নেই বললেই চলে। ফলশ্রুতিতে বাসায় রিয়েকশন খুবই খারাপ উভয় পক্ষের জন্যেই। বাসায় মানুষজন এমনিতেই কম, আমি টুকটাক ফাইযলামি করে চিল্লাচিল্লি করে ঘরটা মাঝে মধ্যে সরগরম রাখি। এবারে আরো ঠান্ডা হয়ে যাবে। আম্মুর অবস্থা থেকে নিজেরে সামলানো সম্ভব হচ্ছেনা।

সবার থেকে বিদায় নেওয়া সম্ভব না। যাদের সাথে কন্টাক্ট আছে রেগুলার, তাদের সাথে গত দুই মাসের মধ্যেই এক এক করে দেখা করে বিদায় নেওয়ার চেষ্টা করেছি। কয়েকটা মাস তো :) দেখা হবে ৯-১০মাস পরে বেঁচে থাকলে ইনশাআল্লাহ।

সবকিছুর মধ্যেই ভালো মানুষ হয়ে থাকার চেষ্টা করবেন একটু। ভালো থাকতে বলে লাভ নেই জানি।