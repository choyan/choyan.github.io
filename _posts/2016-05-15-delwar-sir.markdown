---
layout: post
title:  "দেলোয়ার স্যার"
date:   2016-05-15 22:34:02 +0600
tags: [School Life]
---

শিবলী ভাইয়ার লেখা পড়ে স্যারকে নিয়ে অনেক কথাই মনে পড়লো। ভাইয়ার স্মৃতি শক্তি অসাধারণ। মাত্র ৭-৮ বছর আগের কথা। আমার ই কিছু মনে নেই।

দেলোয়ার স্যারকে যখন পাই তখন স্যার সবচেয়ে সিনিয়র টিচার। আমাদের ক্লাস নেন ৯ম-১০ম শ্রেনীতে। মাথায় আইডিয়ালের চিরচেনা টুপি, কানের কাছে এক গোছা করে চুল, ইস্ত্রী ছাড়া সাদামাটা একটা পান্জাবী আর অফুরন্ত প্রান শক্তি। এই ছিলো আমাদের দেলোয়ার স্যার।

এতো প্রাণশক্তি কিভাবে ছিলো আপনার স্যার। সকাল থেকে রাত পর্য়ন্ত কন্ঠনালী ছিড়ে চিতকার করে চলতেন আপনি। কেউ মনোযোগ না দিলেও মনোযোগ দিতে বাধ্য হতো আপনার কথায়। কারো ঘুম পাবে ? স্যারের ক্লাসে সম্ভব ই না। ছাত্ররা রেসপন্স না করলে স্যার খুব মন খারাপ করতেন। আমরাও তাই বুঝেও হোক বা না বুঝে হোক স্যারের সাথে সাথে চিতকার করে চলতাম।

স্যার কথা বলতেন অত্যন্ত দ্রূত। বুঝে ওঠে যেতনা অনেক সময়ে। কারো কাছ থেকে বুঝে নিবেন? সেই চান্স পাবেন না, স্যারের চিতকারের চোটে :)
স্যারের তখন বয়স ৬০ ছুই ছুই। কিন্ত ক্লাসে স্যারকে দেখে বোঝার উপায় আছে? সম্ভব ই না। আমি পিছে বসো বসে স্যারের সমগ্র ক্লাস জুড়ে ছুটোছুটি দেখতাম। স্যার আসলেই পড়ানোর সময়ে দৌড়াতেন। ক্লাসের এক কোণা থেকে আরেক কোনা। এই লাস্ট বেন্চ এ স্যার আমার সামনে, তো পরের মুহূর্তে স্যার দৌড়ে চলে গেলে বোর্ডের কাছে চক দিয়ে লিখতে।

আমাদের বার্ষিক মিলাদের অনুষ্ঠান হতো দো-তালায়। এই জন্যে এই তলার ক্লাস রুমগুলোতে দেয়াল নেই। দোকানের শাটারগুলো ইউজ করা। যাতে মিলাদের সময়ে উঠিয়ে দিয়ে বড় হলঘর করে ফেলা যা পুরো তলাটা। স্যার যেই ক্লাস এ ক্লাস নেন, তার পাশের ক্লাস থেকে শোনা যেত সহজেই, "দেলোয়ার স্যারের ক্লাস"।

পরীক্ষার খাতা স্যারের হাতে পরা মানেই আতঙ্ক, বিভীষিকা। আমাদের একবার ম্যাথ খাতা স্যার দেখেছিলেন। পুরো ব্যাচ এর ৪০০+ ছাত্রের মধ্যে সম্ভবত ৪০ এর ও কম পাশ ছিলো ঐ বিষয়ে। স্যারের ম্যাথ কাটার টেকনিক ছিলো অন্য রকম।
স্কয়ার তাড়াহুড়া করে দেওয়ার সময়ে অনেক সময়ে সেটা ঠিক স্কয়ারের মতো দেখাতো না। এটা অনেকের ক্ষেত্রেই কমন ছিলো। স্যার যারা স্কয়ার চিন্হে সুন্দর মতো 2 না লিখে একটু তাড়াহুড়া করে টিক চিন্হের মতোন দিতো, স্যার তাদের খাতায় লিখে দিতেন, "পাখি আকাশে ওড়ে"। এই বলে পুরো ম্যাথটা কাটা।
ইকুয়েল সাইন টা তো আমরা স্কেল দিয়ে মেপে দেইনা। পরীক্ষার হলে তাড়াহুড়ায় একটু উলোট-পালট হতোই দেখতে। স্যার পাশে লিখে দিতেন, "সমান সমান চিন্হ সমান হয়নি।" ম্যাথ কাটা। :v

লেখাটা অনেক বড় হয়ে যাচ্ছে। এতো কিছু স্যারকে নিয়ে লিখতে পারবো ভাবিনি।
দেলোয়ার স্যারদের মতোন কেউ আর আসবেন না। ওনারা ইউনিক ছিলেন। এতো ডেডিকেশন এখনকার কোন টিচারের কাছেই নেই।