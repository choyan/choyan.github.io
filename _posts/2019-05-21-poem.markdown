---
layout: post
title:  "কবিতা লেখা"
date:   2019-05-21 17:28:02 +0600
tags: [Poem]
---
কবিতা লেখার জন্যে প্রয়োজন কষ্ট তাড়িয়ে তাড়িয়ে উপভোগ করার শক্তি। বার বার কষ্টটাকে স্মরণ করে হৃদয়ে খোঁচা দেওয়ার সাহস থাকা চাই। বহু বছর ধরে খাইয়ে দাইয়ে কষ্টটারে পেলে-পুষে বড় করতে পারা চাই। পিপড়া মারা কষ্টটা হাতির সমান বড় করে ফেলতে পারার ক্ষমতা চাই। যেমন ধরেন, বছর কয়েক ধরে এক দুপুর বেলা আপনে ভাত খাইসেন কিনা আপনার প্রেয়সী জিজ্ঞাস করে নাই। ৩ বছর ধরে সেইটারে জিইয়ে রেখে কবিতা লেখে ফেলতে হবে,

"ক্ষতবিক্ষত রক্তাক্ত হৃদয় আমার  
সেই মধ্যাহ্নে তোমার সেই বিরাট অবহেলার কথা মনে করে আজো কাঁদে।"  

কষ্টটারে অক্ষরের আকারে বের করে দিয়ে থেমে গেলেই চলবেনা। এ তো কেবল শুরু। একটা কবিতা তো শুধু কয়েক পঙক্তির সমষ্টি নয়। একেকটি পঙক্তির থাকতে হবে হাইড্রোজেন বোমা পরিমাণের শক্তি। উথাল পাতাল করে দিতে হবে পাঠকের হৃদয়কে। ভাত খাওয়ার কথা জিজ্ঞেস না করে কিভাবে সৌরজগতের সিস্টেমে সমস্যা তৈয়ার করে ফেলেছেন, তা পাঠককে বুঝিয়ে দিতে হইবে কড়ায় গণ্ডায়।

