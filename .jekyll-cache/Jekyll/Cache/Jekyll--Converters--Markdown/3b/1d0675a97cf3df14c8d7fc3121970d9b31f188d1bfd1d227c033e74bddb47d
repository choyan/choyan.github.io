I"<p>কবি আল মাহমুদ ইন্তেকাল করেছেন কিছুক্ষণ আগে। ইন্না লিল্লাহি ওয়া ইন্না ইলাইহি রাজিউন। আল্লাহ ওনাকে জান্নাতবাসি করুন। ওনার লেখা “প্রত্যাবর্তনের লজ্জা” আমার প্রিয় কবিতাসমূহের মধ্যে একটি। কবিতাটা পড়তে গেলে বার বার নিজেকে ওনার জায়গায় খুঁজে পাই আমি। কতোবার যে কবিতাটি আবৃত্তি করতে করতে চোখের পানি ফেলেছি তার ইয়ত্তা নেই। শেকড়, পরিচয়, ভরসা হারানো এক তরুণের মনে আশার আলো জাগিয়েছে এই কবিতাটি বার বার। বাস্তব জীবনে ওনার থেকে কখনো দুআ নিতে পারিনি, আল্লাহ যাতে জান্নাতে ওনার সাথে মুলাকাত করিয়ে দেন সেই দুআ করি।</p>

<p>”
………………………………<br />
কুয়াশার শাদা পর্দা দোলাতে দোলাতে আবার আমি ঘরে ফিরবো।<br />
শিশিরে আমার পাজামা ভিজে যাবে। চোখের পাতায়<br />
শীতের বিন্দু জমতে জমতে নির্লজ্জের মতোন হঠাৎ<br />
লাল সূর্য উঠে আসবে। পরাজিতের মতো আমার মুখের উপর রোদ 
নামলে, সামনে দেখবো পরিচিত নদী। ছড়ানো ছিটানো<br />
ঘরবাড়ি, গ্রাম। জলার দিকে বকের ঝাঁক উড়ে যাচ্ছে। তারপর<br />
দারুণ ভয়ের মতো ভেসে উঠবে আমাদের আটচালা।<br />
কলার ছোট বাগান।</p>

<p>দীর্ঘ পাতাগুলো না না করে কাঁপছে। বৈঠকখানা থেকে আব্বা<br />
একবার আমাকে দেখে নিয়ে মুখ নিচু করে পড়তে থাকবেন,<br />
ফাবি আইয়ে আলা ই-রাব্বিকুমা তুকাজ্বিবান …।<br />
বাসি বাসন হাতে আম্মা আমাকে দেখে হেসে ফেলবেন।<br />
ভালোই হলো তোর ফিরে আসা। তুই না থাকলে<br />
ঘরবাড়ি একেবারে কেমন শূন্য হয়ে যায়। হাত মুখ<br />
ধুয়ে আয়। নাস্তা পাঠাই।<br />
আর আমি মাকে জড়িয়ে ধরে আমার প্রত্যাবর্তনের লজ্জাকে<br />
ঘষে ঘষে<br />
তুলে ফেলবো।”</p>
:ET