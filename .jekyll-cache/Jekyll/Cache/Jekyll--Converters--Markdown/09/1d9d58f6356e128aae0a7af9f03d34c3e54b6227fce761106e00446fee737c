I"X<p>ঈদে-অনুষ্ঠানে বাড়ি যেতাম নিয়মিত। আমার আব্বু একা মানুষ। রোজা রেখে আমাদের পুরনো বাড়িটা ঝাড়-মোছ করে বসবাসের উপযুক্ত করতে আম্মুর খবর হয় যেত। আব্বুর আপন ভাই-বোন নেই বিধায় আম্মুর উপর প্রেসার কমানোর কোন উপায় ছিলনা। সেই জন্যে ঈদের ৪দিন আগেই বাড়ি চলে যাই প্রতিবার ই।</p>

<p>ঈদের দিন ছিলো অন্যরকম এক আনন্দ। খোন্দকার বাড়ির প্রতিটা পরিবারে একবার করে চক্কর মেরে কিছু খাওয়া দাওয়া করতেই এক বেলা পার হয়ে যেত কত সহজে। এই চক্কর দেওয়াতেই ছিল আমাদের আনন্দ। আমাদের ছোটদের ছিলো এক ব্যাচ। আমাদের ইমিডিয়েট ৩-৬ বছর সিনিয়র ভাইয়াদের আরেক ব্যাচ। তাদের বড় আরো দুই ব্যাচ। এভাবে ব্যাচ মেইনটেইন করে পুরা বাড়িতে আমাদের হইচই আর ঘুরাঘুরি চলতো। ঢাকায় পড়ালেখার দরুন বাড়ির অন্যদের তুলনায় একটু স্মার্ট(!) থাকায় বাড়ির ইমিডিয়েট সিনিওর ভাইদের ব্যাচ-এ আমার ছিল অবাধ চলাচল। ঈদে আমাকে নিয়ে একটু টানাহেঁচড়া ই চলতো বলতে গেলে ;) মাঝে মধ্যে এমনকি দুই ব্যাচ মিলিয়ে দুই দফা খানাপিনা করেছি ১৪ ঘরের খোন্দকার বাড়িতে।</p>

<p>পুরো বাড়িতে টিভি ছিল আমার ছোট-দাদুদের ঘরে। ঈদকে কেন্দ্র করে পুরো বাড়ির আমরা সব বাচ্চাকাচ্চাদের আনন্দ মেলা ছিল ওনাদের টিভি রুমকে ঘিরে। ঈদের দিনের বিটিভির স্পেশাল নাটক থেকে শুরু করে বাংলা সিনেমা দেখা সব দেখতে ভিড় জমাতাম ওনাদের ঘরে। এক রুমে ২০-২৫জন গাদাগাদি করে বসে, ঘরের বাইরে আরো ১৫ জন দাড়িয়ে থেকে দেখা সেই দিনগুলো চোখের সামনে ভেসে আজো, কানে ভেসে আসে আজো,
“একদিন স্বপ্নের দিন, বেদনার বর্নবিহীন,
এ জীবনে যেন আসে এমনো স্বপ্নের দিন।”</p>

<p>সেই অবস্থার চূড়ান্ত অবনতি দেখি এখন চোখের সামনে। বাড়ির উত্তর মেরু আর দক্ষিণ মেরুতে বসবাসকারী ২টি ধনী পরিবারের ইগো প্রবলেম আর শো-অফের কারণে পুরো বাড়ি আজ কয়েক টুকরা। একজন আরেকজনের ঘরে যেতে চায়না পারিবারিক কলহের জেরে। একজনের সাথে এক পরিবারে যাই, আরেকজনের সাথে অন্যজনের। সবাই একসাথে চক্কর মারার আমাদের সেই দিন চোখের সামনে শেষ হয় গেল।</p>

<p>আমার ঈদ ছিলো আমার চাচাতো ভাইদের সাথে সেই চক্কর, সবার ঘরে খাওয়া দাওয়া, পারস্পরিক হিংসা সত্বেও ঈদে সবার একত্র হয়ে আনন্দ করা, বাড়ির মসজিদের সামনে ১৫জন চাচাতো ভাই একত্র হয় ক্রিকেট খেলা।</p>

<p>এখন ঈদ হলো, বসে বসে হিসেব করি কার সাথে কোন ঘরে গেলে কে মনে কষ্ট পাবেনা সেই হিসাব করা, রুমে শুয়ে শুয়ে বই পড়া আর আম্মুর হাতের রান্না খাওয়া।</p>

<p>আল্লাহ সবাইকে হিংসা-বিদ্বেষ মুক্ত ঈদ পালন করার সুযোগ দিন সবাইকে। ঈদ মুবারাক।</p>
:ET